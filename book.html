<!DOCTYPE html>
<html>
<head>
	<title>Казка</title>
	<link rel="stylesheet" href="text-align.css">
</head>
<body>
	<div class="panel">
    <a class="a" href="home.html">Home</a>
	<a class="a" href="vlad.html">Vlad</a>
	<a class="a" href="prohect.html">Prohect</a>
</div>
<hr>
<div class="z">
<h2>Скільки в небі зірок (українська народна казка)</H2>
Жив собі дуже багатий чоловік, він часто хвалився, що краще від нього ніхто<br>
не живе, бо він ніяких клопотів не має.Дізнався про це цар і дуже розгнівався, як таке може бути, що цар має клопоти,<br>
 а хтось їх не має. Написав цар чоловікові листа, загадавши дві загадки: щоб полічив на небі всі зірки і щоб написав цареві,<br>
  де середина світу. Дав термін чотири дні. А якщо цього не зробить, то зніме йому голову з плечей.<br>

<p>Прочитавши листа, багатий чоловік дуже зажурився. Довідався про це один циган і запропонував чоловікові піти<br>
 замість нього до царя, якщо той дасть йому корову<br>
 <p>– Я тобі дам і три корови, якщо мене виручиш, – відказує багатий.</p>

<p>Тоді циган помився, поголився, переодягнувся, сів на коня і поїхав до царя.</p>

<p>– От я і приїхав до вас, славний царю, зі своїми відповідями на ваші загадки, – каже циган цареві.</p>

<p>Тоді цар питає:</p>

<p>– Ну, чи порахував ти, скільки на небі зірок?</p>

<p>– Порахував, – відповідає циган.</p>

<p>– Ну, то скільки ж на небі зірок? – питає цар.</p>

<p>– Саме стільки, скільки на цьому коневі волосин, – відповідає циган,<br>
	<p>– якщо не вірите, славний царю, то самі полічіть.<br>

<p>Бачить цар, що загадка відгадана, і не знає, що на це сказати. Питає другу загадку:</p>

– А де середина світу?<p>

Циган покрутився і на одному місці вдарив палицею об землю і каже:<p>

– Якраз тут і є середина світу. Якщо не вірите, славний царю, то переміряйте.<p>
	Не знав цар, що на це циганові відповісти, і відпустив його додому.<br>
	Приходить циган до чоловіка і розповідає, як було. Віддячив той циганові,<br>
	 дав три корови та ще й триста золотих грішми.<p>

– Оце тобі, цигане, за те, що ти врятував мене від смерті, – сказав на прощання.<p>

І з того часу на небі зірок раховано-непераховано. А де середина світу досі ніхто не знає.<p>
	</div>
</body>
</html>